---
title: Geloof
aiases:
  - /geloof
menu:
  main:
    Name: Geloof
    Pre: "| "
    Parent: church
    Weight: 4
---

Ons geloof is de basis van ons leven. Het zijn vaste uitgangspunten gebaseerd op de bijbel. Het fundament van waar we voor gaan en staan. We geloven…

* **Bijbel = Gods woord** <br>Wij geloven dat het oude en het nieuwe testament gegeven zijn door inspiratie van de Heilige Geest. Zij alleen vormen de Goddelijke regel van het Christelijk geloof en leven. <br>(2 Timoteüs 3:15-17, 2 Petrus 1:20-21)<br><br>
* **God = schepper** <br>Wij geloven dat er maar één God is die oneindig perfect is. Hij is de schepper, onderhouder en bestuurder van alle dingen en we moeten alleen Hem aanbidden. <br>(Kolossenzen 1:15-16, Deuteronomium 32:6, Matteüs 4:10)<br><br>
* **God = 3-eenheid** <br>Wij geloven dat er drie personen zijn in God; de Vader, de Zoon en de Heilige Geest; deze drie zijn samen één en gelijk in kracht en glorie. <br>(Matteüs 28:19, 1 Johannes 5:7-8)<br><br>
* **Jezus = mens en God** <br>Wij geloven dat Jezus Christus echt God en echt mens is. En dat Hij door zijn lijden en sterven betaling voor zonde heeft gebracht. Door Zijn opstanding is er eeuwig leven voor iedereen die gelooft. <br>(Hebreeën 2:10, Hebreeën 7:27, 1 korintiërs 15:16-17)<br><br>
* **mens = zondig** <br>Wij geloven dat sinds de val van onze eerste ouders, de mens totaal niet in staat is in eigen kracht verlossing en verzoening met God te vinden. En dat de mens volledig afhankelijk is van Gods genade. <br>(Romeinen 5:12-14, Efeziërs 2:8)<br><br>
* **genade = door bekering** <br>Wij geloven dat verlossing door Gods genade afhankelijk is van bekering, geloof in God, reiniging door het gevloeide bloed van Jezus, en vernieuwing door de Heilige Geest. <br>(Romeinen 3:22-26, 5:8, 8:9-11, Handelingen 4:12, Efeziërs 2:8)<br><br>
* **dopen = daad van persoonlijk geloof in Jezus** <br>Wij geloven dat de doop, onderdompeling in water, een persoonlijke daad uit Bijbelse gehoorzaamheid is. Het is een teken van het sterven, begraven en opstaan van de gelovige in Jezus Christus. <br>(Matteüs 28:19, Handelngen 2:38, Romeinen 6:3-4)<br><br>
* **Heilige Geest = voor alle gelovigen** <br>Wij geloven dat het een voorrecht is voor alle gelovigen, om in antwoord op de opdracht van Gods Woord, de kracht van de Heilige Geest te ontvangen om heilig en in overwinning te leven. En dat de Heilige Geest werkt door gaven, bedieningen en openbaringen om Jezus eer te geven door Zijn lichaam (de kerk) naar de wereld. <br>(Handelingen 2:37-39, 1 Korintiërs 12:1-11)<br><br>
* **5-voudige bediening = ter opbouw van de kerk** <br>Wij geloven dat Jezus Christus bij zijn hemelvaart, waar Hij nu zit aan de rechterhand van de Vader, de kerk levende bedieningsuitingen van Hemzelf gegeven heeft, door apostelen, profeten, evangelisten, herders en leraars, voor het opbouwen van het lichaam van Christus en het toerusten van de gelovigen voor dienend werk. <br>(Efeziërs 4:11-13)<br><br>
* **Jezus = Heer van je leven** <br>Wij geloven dat noch ritueel, traditie of ceremonie in de plaats kan komen van bekering, relatie met God of ware aanbidding. Een bepalend kenmerk van christen zijn is dat Christus de Heer van je leven is. <br>(Galaten 3:1-5, Johannes 4:23-24, Kolossenzen 2:8)<br><br>
* **avondmaal = het herdenken van Christus lijden en dood** <br>Wij geloven in de voortzetting van het avondmaal van de Heer, bestaande uit de elementen van brood en de vrucht van de wijnstok, zoals ingesteld door Jezus met Zijn discipelen, zodat we het lichaam van Christus echt onderscheiden in zijn totaliteit, eenheid en autoriteit. En dat deze viering een herdenking is van Christus lijden en dood, en als een profetie van Zijn komst zoals bevolen is aan al Zijn volgelingen tot die dag. <br>(1 Korintiërs 10:15-17, 11:23-26)<br><br>
* **Koninkrijk brengen = onze opdracht** <br>We geloven dat het de opdracht van de kerk is om de hele wereld in te gaan om het goede nieuws bekend te maken en het Koninkrijk van God uit te breiden, in de wetenschap dat het goede nieuws van het koninkrijk gepredikt zal worden aan de hele wereld tot een getuigenis voor alle volken, en dan het einde zal komen. <br>(Marcus 16:15, Matteüs 24:14)<br><br>
* **Jezus komt terug** <br>Wij geloven in de lichamelijke, triomfantelijke wederkomst van Jezus Christus naar een overwinnende, glorieuze kerk. <br>(1 Tessalonicenzen 4:14-18)<br><br>
* **Eeuwig oordeel** <br>Wij geloven in het oordeel van God, in de eeuwige straf van de goddelozen en in het eeuwige leven van de rechtvaardigen. <br>(Matteüs 25:46)<br><br>
