---
title: Drummond&Lindah Robinson
aliases:
  - content/drummondlindah-robinson
  - movement/nieuws/drummondlindah-robinson
aside: |
  ## Lunch
  
  **23 september | Lunch met Lindah**  
  Op zondag 23 september lunchen de dames met Lindah Robinson. Ze heeft een specifieke boodschap voor vrouwen. Wereldwijd geeft ze ook een cursus voor vrouwen: Women of Peace.  
  \-  
  **16 september | Lunch met Drummond**  
  Aansluitend aan de viering van zondag 16 september is er speciaal voor de mannen een lunch met Drummond Robinson. Drummond heeft veel te vertellen dat mannen aangaat. Hij heeft ook een boek geschreven: Men of Honour.  
  \-
  <object type="application/x-shockwave-flash" width="315" height="263" data="http://www.youtube.com/v/u13kVxUGr30&amp;fs=1">
  <param name="movie" value="http://www.youtube.com/v/u13kVxUGr30&amp;fs=1" />
  <param name="wmode" value="transparent" />
  <param name="allowFullScreen" value="true" />
  </object>  
---

**Zondag 16 en 23 september | speciale gasten Drummond&Lindah Robinson**

<center>
![about](/images/old/about-pic.png)
</center>

De komende zondagen beloven bijzonder te worden. 
Zie onderstaand persbericht zoals geplaatst in Scheveningse courant 
en kijk op [www.familytransformation.org](http://www.familytransformation.org) voor meer informatie.

> **Internationale gasten bij Reality Scheveningen**  
  Reality Church Scheveningen krijgt internationaal bezoek. Drummond en Lindah Robinson uit Zuid-Afrika komen naar Scheveningen om training te geven gericht op het leven in Gods zegen. Ze zullen zowel zondag 16 als zondag 23 september om 10:30 onderwijs geven in de dienst aan de Gaffelstraat 85, ingang poort Kolenwagenslag.  
  <br>
  Het echtpaar Robinson is ervan overtuigd dat fundamentele onderdelen van ons leven, zoals een sterke liefdevolle familie, het verschil maakt tussen een gebroken of een succesvol leven. Daarom zetten ze zich al sinds 1984 in voor dit doel met hun organisatie Family Transformation. Tijdens de diensten spreken Drummond (op 16 september) en Lindah (op 23 september) over de bijzondere en hoopgevende veranderingen die ze door de jaren heen hebben gezien, geven ze onderwijs over het belang van gezonde familierelaties en uitleg over hoe de weg van persoonlijk herstel in de slaan. De diensten zijn open voor iedereen.  
  <br>
  **Training aan Reality**  
  Doordeweeks zullen Drummond en Lindah onderwijs geven aan een team, waaronder Martijn en Lianne van Loon, voorgangers van Reality Church Scheveningen, om ze de know how te geven die nodig is om ook zelf trainingen aan te kunnen bieden. Lianne van Loon: “Ik word er enthousiast van mensenlevens te zien herstellen. Te vaak dragen we teleurstellingen en pijn uit het verleden mee onze toekomst in. We willen deze training in Scheveningen gaan geven, omdat we geloven dat Gods hart voor iedereen is in vrijheid en zegen te leven.”  
  <br>
  **Regelmatig internationale gasten**  
  Het is trouwens geen unicum voor de kerk uit Scheveningen om internationale gasten te hebben. Met enige regelmaat komt pastor Louis Els uit Jeffreys Bay, Zuid- Afrika, langs om onderwijs te geven. Ook waren afgelopen zondag Dave Cape en zijn vrouw Carol op bezoek bij Reality. Een bijzonder echtpaar dat tijdens de apartheid de krottenwijken van Johannesburg is rondgetrokken om de voeten van de inwoners te wassen en te vertellen over Jezus. Het stel kreeg de smaak zo te pakken dat ze verschillende continenten doorkruist hebben gewapend met een kom, een houten kruis en praktische hulp. Zodoende hebben Dave en Carol Cape de voeten gewassen van staatshoofden in Afrika en Hollywoodsterren in Amerika, maar ook van bendeleiders op Jamaica en slachtoffers van de tsunami in Sri Lanka. Duizenden mensenlevens zijn zo ingrijpend veranderd.
