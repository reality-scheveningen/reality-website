---
title: Link Up Sneeuw Weekend 2010
aliases:
  - movement/weblog/link-sneeuw-weekend-2010
---

Een impressie van het weekend naar de sneeuw met de mannen!  
Met als extraatje: De NavigatiesystemenTest ;-)

Donderdagavond 21 januari  
Vertrek om 21.00 vanaf het politiebureau van Jan Haan waar we heerlijk overdekt de gehuurde bus plus overige auto's konden inpakken. Na een uur op Später Boerefijn gewacht te hebben konden we wegrijden (eigenaar slechte auto).  
We waren met 11 man namelijk;

Martijn, Daan, Jan, Später, Mark, Menno, Roelf, Gertjan, Jos, Ronald en Geert

De reis ging goed behalve in de auto van daan vanwege een slechte navigatie instelling ( later daar meer over, zie navigatietest) waardoor er veel van de natuur werd gezien over kleine landwegen.

Vrijdag 22 jan 7.00 kwamen we aan in chatel waar we begonnen met een bak koffie in een apresski bar. Die hadden we wel nodig na een werkdag plus reis. Daarna eerst huis en skipas geregeld. Huis was echt prima voor de groep.

Rond een uurtje of elf gingen we met z'n allen richting de lift en ging het allemaal gebeuren. Wat zijn de bergen toch een mooie creatie. In Jan zijn woorden "wat is sneeuw toch een briljante uitvinding". Gertjan, Jos, Menno en Roelf hadden nog niet enorme ervaring en gingen het voor het eerst testen. Er lag lekker veel sneeuw en iedereen deed hun eerste paar meters over het witte water Super!! Gertjan en Jos kregen wat beginles van de broers. Degene die al wat ervaring had gingen het gebied verkennen.

Roelf gleed naar beneden en die hebben we een poosje niet meer gezien. Nadat wij genoten hebben van de buffetten die middag togen we weer verder de bergen in. Avonturen werden zeker beleefd, aangezien onze Ronald besloot sleepliften net niet helemaal af te maken, maar telkens halverwege of zelfs verder er uit te vallen; begrijpelijkerwijs frustraties ten top, alwaar hij besloot de berg op te lopen! Gelukkig kwam Mark Ronald helpen en droeg zijn snowboardkruis de berg op, dus de nodige inspanningen had hij achter de rug. Nadat afdalingen weer waren gemaakt, kwam het einde van de middag er aan, waar wij op zoek gingen naar elkaar. Helaas was Geert al thuis, want die dacht de leiding te nemen zonder te overleggen met zijn volgelingen. Zijn volgelingen hebben zich vermaakt met de bergpatrouille en hun vrienden in de helikopter en Mark en Daan zijn nog even de berg opgelopen, nadat de liften dichtwaren. Voor een gedetailleerd verslag kan contact opgenomen worden met de Chatel Mountainpatrouille op 0033450733599, waarschijnlijk verwachten zij nog een biertje van Geert, dus weest waakzaam hierin.

Toen we s'avonds in het huisje kwamen waren we allemaal behoorlijk brak, maar voldaan. Na een lekkere bak macaroni, die geweldig snel was leeggeschranst gingen we op het nest. Topinkopen gedaan door Ronald! De echte bikkels staken nog een fikkie, gezellig denken wij...;-).

Zaterdag 23 jan  
Na een supernacht, een goed ontbijt richting de bergen getogen. Dit maal een andere piste een stuk verderop, waar we ook verder het gebied in konden.

Dit beviel erg goed en in verschillende samenstellingen werd het gebied verkend, alwaar 's middags gezamenlijk bij de auto's werd geluncht beneden. Er werden wat lessen gevolgd, genoten van het weer, wat gevallen, gevlogen en vooral geraust! Het bleek lastig skieers te ontwijken. Menno besloot zich te richten op zijn techniek en Jos en Gertjan kregen les van een echte dude, wat duidelijk merkbaar was daarna.

De Intermarche werd aangedaan einde middag en ook een paar lekkere biertjes mochten niet ontbreken. Heerlijke stamppot klaargemaakt en gegeten. Daarna lekker met de mannen onder elkaar gesproken, er werden spelletjes gedaan, lekker gegeten en gedronken. Super!

Zondag 24 jan  
Om 7:00 begonnen we dag gezamenlijk en stonden bewust stil bij God, hebben lekker gelezen in Zijn Woord en gebeden gezamenlijk. We stonden er weer bij stil hoe goed wij het hebben en hoe tof het ook was dat wij hier aan het genieten waren van de heerlijke schepping, terwijl er ook veel leed in de wereld was. Alles is uiteindelijk toch Genade; met die gedachte stapten wij op de plank en genoten ons een staart. God wij danken u volop voor deze supertijd!  
De ochtend en begin van de middag werd gebruikt om lekker te oefenen en voor anderen om VOLOP TE KNALLEN die berg af. Heerlijk! Später had toch wat last van een buiteling de vorige dag en deed het wat rustiger aan. Helaas had hij geen spare ribs bij zich. We stapten in de auto's, leverden de spullen in en er werden nog wat laatste inkopen gedaan voor de terugreis.

Na eerst grondig schoongemaakt te hebben bij thuiskomst en ons te hebben opgeknapt, werden wij terechtgewezen door de Huisbazin; blijkbaar had niemand een gave of miskend talent voor het proper maken van vastgoed! Helaas waren we ook onze dweil vergeten en we kozen eieren voor onze borg! In de auto's gestapt; Mark uitgezwaaid die direct doorreed naar Les Arcs en de terugreis is begonnen.

Om 15.30 zaten we in de auto's allemaal zonder botbreuken en veel gespierder. Onderweg hadden we ook nog wat tiefschnee en natuurlijk de zondagmiddag stau te pakken. Maar dat kon de pret niet drukken. Onze vakantie werd alleen maar wat verlengd SUPER!

Mooi bijkomstig bijkomend voordeel dat er bij kwam was dat we daardoor extra tijd hadden om onderweg de verdieping te pakken, echt goede gesprekken te voeren, elkaar door en door te leren kennen, vriendschappen te laten starten en navigatiesystemen te vergelijken. Hiervan kunt u hier een geheel objectieve test inzien van de TomTom One (de N14644), de Mio Moov (de S504) en de Garmin Nüvi® (de 765T).

Maandag 25 januari 4.00 innige omhelzingen, auto aanslepen en spullen overgooien. bedtijd....  
Maandag 25 januari 7.00 wekker werkdag..... (is toch anders)
